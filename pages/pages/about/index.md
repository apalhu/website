---
title: "Qui som"
layout: page
path: "/about"
---


  L'Associació per a l'humanisme es localitza en la Vall d'Albaida i voltants. Es membre de la Federació Humanista Europea. Pots contactar amb nosaltres en el correu apalhu.org@gmail.com
  Podeu veure les més de 60 associacions europees ací: <a href="http://humanistfederation.eu/membres.php" target="_blank">Llistat d'associacions de la Federació Humanista Europea</a>

  Les activitats que realitza són:

 - Divulgació científica
 - Conferències
 - Xarrades/col·loquis
 - Grups de lectura
 - Activitats socials
 - Campanyes d'informació
 - Qualsevol altra que estiga en la mateixa línia.

 L'humanisme és utilitzar la raó i el pensament crític i científic,
 sense dogmes i sense creences que no tinguen una base d'evidència.
 Considera l'ètica com un dels principals valors humans, i fomenta la
 llibertat de cada persona per a investigar, conéixer el món, i donar
 sentit a la seua vida.

 L'humanisme té una presència social molt important en els països
 desenvolupats, inclús té representants en l'ONU. Podeu visitar pàgines
 com les d'Austràlia (https://humanist.org.au/) Gran Bretanya (https://humanism.org.uk/), Estats Units(http://americanhumanist.org/), Canadà (https://www.humanistcanada.ca/), i per supost
 www.iheu.org, la Unió Ètica Internacional Humanista, punt de
 referència de les associacions humanistes arreu del món.

 Per posar un exemple d'esta presència social, les bodes humanistes en països com Escòcia amb
 només 10 anys d'existència estan igualant en nombre a les cerimònies
 tradicionals.

 Sorprenentment, al nostre país no hi ha una organització que
 represente d'una forma activa i amb presència social important la veu
 dels que pensem que la millor forma d'entendre la vida és utilitzar la
 raó i el pensament crític i científic.

 Les visions dogmàtiques basades en creences inqüestionables i
 revelacions tenen en la societat una presència fonamental en
 pràcticament tots els aspectes de la vida, mentre que les visions en
 la línia de la humanista en el nostre país pràcticament passen
 desapercebudes, quan el 27% de la població segons el baròmetre del CIS
 de Juliol 2016 no té cap creença religiosa, i un altre 50% aprox. diu
 tindre una creença però aquesta no té una importància evident en la
 seua vida quotidiana.

 Esta situació de falta d'organització fa que la forma d'entendre
 la vida d'una minoria de la població tinga una hegemonia en la
 societat que no es correspon amb la realitat global, a causa de la
 falta d'activitat social de les persones que prefereixen la raó i el
 pensament crític i científic per donar sentit a la seua vida.

 Però açò està canviant a passos de gegant en tota Europa. L'avanç
 del pensament del tipus de l'humanista està calant en la societat. En
 el nostre país les associacions que promouen esta visió del món són
 merament testimonials. Està en les nostres mans començar a canviar
 açò.

  Nosaltres ja hem començat, i t'animem a compartir amb nosaltres
 este meravellós privilegi que tenim els sers humans d'avançar en el
 coneixement de nosaltres mateixos i del món que ens envolta,
 servint-nos de la raó, la ciència i el pensament crític per
 desenvolupar els valors humans en un àmbit de total llibertat per
 investigar, conéixer, créixer, i compartir la joia d'estar vius en
 este món absolutament fascinant.
